Hi havia una vegada un rei que tenia dos fills, els quals van anar a la recerca d'aventures, i no van tornar. Com que feia ja molt de temps i el rei estava preocupat, va manar al seu fill petit, a qui anomenaven el Simple, que anés a buscar els dos germans.. Quan els va trobar, van començar a burlar-se d'ell, ja que els germans més grans creien que tenien molt més talent que ell.
Finalment es van posar junts de camí de tornada cap a casa, i a mig camí es van trobar un formiguer. Els dos germans grans volien omplir de terra per divertir-se veient l'ansietat de les formigues que correrien per tot arreu carregades amb els seus ous; però el seu germà petit els va dir:
-Deixeu en pau a aquests animals; no consentiré que els feu mal.
Poc després van trobar un llac en el qual nedaven una gran quantitat d’ànecs. Els dos germans grans volien agafar-ne un parell per rostir-los, però el menor es va oposar dient:
-Deixeu en pau a aquests animals; no consentiré que els mati ningú.
Molt més enllà encara van distingir en un arbre un rusc ben ple de mel. Els dos germans grans volien calar foc l'arbre per fer fora les abelles i apoderar-se de la mel; però el seu germà el Simple els va contenir, dient-los:
-Deixeu en pau a aquests animals; no consentiré que els cremeu.
Els tres germans van arribar finalment a un castell on les cavallerisses estaven plenes de cavalls convertits en pedres, i en les quals no es veia a ningú. Van travessar totes les sales i van arribar a la fi davant d'una porta tancada amb tres panys. Enmig de la porta hi havia un petit porticó pel qual es veia una habitació; des d'ell van distingir a un home de poca alçada i cabells grisos que estava assegut davant d'una taula. Van cridar una i dues vegades sense que els sentís. A la tercera es va aixecar, va obrir la porta i es va avançar cap a ells; després, sense pronunciar ni una paraula, els va conduir a una taula que estava plena de tota mena de menjars, i després d’haver menjat i begut, va portar a cadascun d’ells a una alcova diferent.
Al matí es va presentar l'ancià al més gran dels germans i manant-li per senyes que el seguís, el va conduir davant d'una taula de pedra, en la qual estaven escrites les tres proves que calia fer per desencantar el castell. Consistia la primera a buscar a la molsa, enmig dels boscos, les mil perles de la princesa que hi eren sembrades; i si el que les buscava no les havia trobat totes abans de posar-se el sol seria convertit en pedra. El germà gran va passar tot el dia buscant les perles; però, quan va arribar la nit, tot just n’havia trobat cent, i va ser convertit en pedra com estava escrit a la taula. El segon germà va escometre l'aventura al dia següent, però no va ser més afortunat que el seu germà gran; tot just va trobar dues-centes perles i va ser convertit en pedra.
Va arribar finalment el torn al tercer, que era el Simple. Va començar a buscar les perles a la molsa; però com això era molt difícil i molt llarg, es va asseure en una pedra i es va posar a plorar. Es trobava en aquesta situació, quan la reina de les formigues a qui havia salvat la vida va arribar amb cinc mil dels seus súbdits, i aquests petits animals no van necessitar més que un instant per trobar totes les perles i reunir-les en un grapat.
La segona prova consistia a treure la clau del dormitori de la princesa, que era al fons del llac. Quan es va acostar el jove, els ànecs van sortir a trobar-lo, es van submergir en l'aigua i li van portar la clau.
Però la tercera prova era la més difícil; consistia a saber quina era la més jove i la més bella de les tres princeses adormides. Les tres s'assemblaven completament i l'única cosa que les distingia era que abans d'adormir la més gran havia menjat un terròs de sucre, mentre que la segona havia begut un glop d'almívar, i la tercera havia pres una cullerada de mel. Però la reina de les abelles, a qui havia salvat el jove del foc, va venir en el seu socors; va anar a olorar la boca de les tres princeses, i es va quedar parada als llavis de la qual havia menjat la mel; el príncep la va reconèixer així. Llavors es va desfer l'encant, va sortir el castell del seu somni màgic, i tots els que es trobaven convertits en pedra van prendre la forma humana: El príncep Simple es va casar amb la més jove i més bella de les princeses, i va ser rei després de la mort del seu pare. 
I conte contat, ja s’ha acabat.
