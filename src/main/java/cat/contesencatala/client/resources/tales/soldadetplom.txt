Hi havia una vegada una habitació d’uns nens on havia moltes joguines: nines, un follet, una capsa de música amb una bonica ballarina i un grup de soldadets de plom. A un dels soldadets li faltava una cama, perquè a l’hora de fer-lo no van tenir suficient plom. El soldadet estava enamorat de la ballarina de Ia capsa de música, i ella també n’estava molt, d’ell, ja que tots dos s’aguantaven només d’una cama. Però el follet era molt gelós i no volia saber res d’aquell soldat. Tan gelós estava que un matí va llençar al soldadet a la galleda de fregar. Ningú se'n va adonar, i el soldadet de plom va acabar al carrer amb les escombraries. 
Uns nens que jugaven per allí li van construir un barquet de paper, i va surar pels canals fins que va desembocar en una claveguera. Allí es va trobar amb una rata molt gran que va cridar: «Què estàs fent tu aquí? Aquesta és la meva claveguera». La rata estava a punt de devorar-lo quan va passar nedant un peix que se'l va empassar, i el soldadet va anar a parar a l'estómac del peix. 
No va trigar el peix a ser pescat i anar a parar al mercat, just a la peixateria en la qual comprava el majordoma de la família. I precisament aquell dia va anar a la peixateria. Quan va ser a casa va trobar al soldadet a l'estómac del peix. Tothom es va alegrar molt, ja que l'havien buscat pertot arreu. 
Una nit, però, els nens es van deixar una finestra oberta i un cop de vent va llençar el soldat a la llar de foc. El pobre soldat, com que era fet de plom, va començar a desfer-se. Llavors la ballarina, tota trista, va aprofitar un cop de vent per anar a parar junt amb el seu estimat. L’endemà al matí, amb les brases de la llar de foc, els nens van trobar un cor fet de plom, símbol dels dos enamorats.
I conte contat, ja s’ha acabat.
