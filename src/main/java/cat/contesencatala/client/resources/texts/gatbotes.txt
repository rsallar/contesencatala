Hi havia una vegada un vell moliner que tenia tres fills, dels quals, al petit només li va deixar en herència un gat màgic, que tenia el do de parlar. El gat va dir-li al seu amo que no es preocupés, que ell l'ajudaria a fer-se ric. Vestit amb unes botes de seda vermelles, va anar al castell del rei a convidar-lo a visitar el Marquès de Carabàs, nom que es va inventar per al seu amo. El rei accedí i va muntar en la seva carrossa amb la seva filla.
Llavors, el gat va amenaçar els camperols de la vora dient-los que havien de dir que treballaven per al suposat marquès, o se'ls menjaria. Així doncs, espantats per un gat que consideraven embruixat, tots deien al pas del rei que pertanyien al ric Marquès de Carabàs. En arribar a un llac, el gat va fer ficar el seu amo a dins i va començar a cridar que s'ofegava. El rei passava per allà i va ordenar els seus homes que el rescatessin i el vestissin, ja que el gat els assegurà que havien robat al seu amo, el gran marquès. El rei el va dur a palau i, impressionat per la riquesa que se suposava que tenia i per l'enginy del jove, va decidir donar-li la mà de la seva filla i va nomenar el gat conseller del Regne.

I vet aquí un gos, i vet aquí un gat, que aquest conte s’ha acabat.
