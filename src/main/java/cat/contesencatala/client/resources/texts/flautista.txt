La ciutat d'Hamelín estava assetjada per una plaga de rates i els seus habitants ho havien provat tot per desfer-se'n sense èxit. Aleshores van cridar un músic amb una flauta màgica, el qual va tocar una dolça melodia que va fer que les rates, hipnotitzades, el seguissin fins al riu, on es van ofegar totes. Els ciutadans, però, no van pagar el flautista allò acordat, de manera que ell va tocar una altra cançó, aquest cop per emportar-se tots els nens de la ciutat, excepte un dels nens, que era sord, i que va poder explicar als pares el que havia passat.
Finalment, els ciutadans penedits van pagar el deute al flautista, i els nens van tornar sans i estalvis a casa seva. De les rates, ningú no en va saber mai res més.
I conte contat, ja s’ha acabat.
